# -*- mode: mandoku-view; -*-
#+TITLE: 許白雲先生文集
#+DATE: 2015-09-12 00:39:19.888805
#+PROPERTY: ID KR4d0460
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB08n0672-002許白雲先生文集-卷二.
<pb:KR4d0460_SBCK_002-1a>¶
許白雲先生文集卷之二　金䑓李伸編集¶
　賦¶
　　擬古&KR0062;塲賦　甲辰¶
客有好逰者籝金槖粮脂車秣馬四海之廣萬里之遥謂¶
皆始扵&KR0085;下盖&KR0005;追豎亥之遺蹤&KR0071;子長之轍迹于以觀¶
天地之大扵是浮河絶江登隴下阪途平馬疾地險車緩¶
或臨深而俯瞰或升髙而望逺對景物之虚曠每徘徊而¶
周覽爰至巨野恍若望洋右倍山&KR0092;前左大江紛灌莽之¶
杳杳欝叢薄之蒼蒼縦一瞬而莫際眇平其數十里之封¶
疆尔乃心存目想計度數量豈古人有事扵此遺迹尚存¶
乎渺茫周廻&KR0046;&KR0046;若城郭之濔迤峻隅巳壊而塊土成崗¶
頽垣㫁續綿延&KR0005;百雉&KR0011;乎築甬道以&KR0145;粟扵敖倉其汙¶
<pb:KR4d0460_SBCK_002-1b>¶
下而漸漬者盖昔池而今隍毀轅敗輻朽腐而僅存其彷¶
彿㫁刀折㦸消剥而何有乎鋒鋩是時也林木&KR0005;脫原艸¶
未黄風䬟䬟&KR0006;吹&KR0284;日淡淡&KR0006;流光羗四頋而無人畿&KR0082;¶
去而彷徨就熟路以騁駕&KR0006;久而至扵野人之籬落召彼¶
故老而訊之然後知為古之戰塲也感嘅前脩俯仰陳迹¶
肆盤桓以夷猶不忍去者累日行&KR0062;地弔遺址連井竈綴¶
壁壘守則&KR0018;險攻或背水料勝敗之靡常嗟嵗月之巳㡬¶
吾嘗&KR0225;想英䧺角力扵斯地也發卒募兵聚芻積粟破鉏¶
耰而成&KR0068;矟買刀劍而賣牛犢賁育之士肩磨&KR0209;属勇敵¶
虓虎捷若飛鵠一鼓氣作三令容肅雷轟礮石電掣神纛¶
奮戈&KR0045;盾穿&KR0909;洞腹短兵近接鐵&KR0016;横蹙殺&KR0148;排空黄埃¶
乱目或乗利而得雋或逐北而遇伏或集厚陳而制勝或¶
<pb:KR4d0460_SBCK_002-2a>¶
懸&KR0012;軍而全覆及乎弓巳絶絃矢不遺鏃積骸為觀㫁指¶
可掬姑小却以俟後圖宜戢兵而虞大衂以今度古不䏻¶
盡變化之萬一而&KR0062;陳之具鉦鼓之教雖百年而猶信宿¶
是以竹&KR0035;吞&KR0269;&KR0196;塵之表目&KR0617;&KR0617;乎昆陽之旌旗鸛鶴嘹¶
唳風雲之間耳瞶瞶乎八公之草木月白&KR0006;髑髏寒天隂¶
&KR0006;&KR0017;聲哭彼進取之君争城争地而暴白骨如草菅忍使¶
天下之人兄散弟離子孤父獨自夫達者而觀之何異左¶
蠻而右蜀也㢤方今堪輿坱圠開綂拓迹自江左之獻版¶
圖未嘗復有干戈之役遐荒莫敢不来王&KR0001;謂不&KR0285;殺人¶
者䏻一民皆安土地不遺力睠此大墟固可制并經而務¶
稼穡飛潜動植皆囿扵發生之仁熈熈如登春䑓而享太¶
牢之物扵是舞干羽于兩階朝衣冠之萬國¶
<pb:KR4d0460_SBCK_002-2b>¶
序¶
　　贈李仲謙序¶
古之教者自里閭至國都皆有學自八嵗至成人皆有教¶
其教之之術固詳要其歸禮樂二端而巳抑爼豆登降音¶
&KR0266;歌舞為之禮樂乎㢤反而求扵吾心則敬者禮之原和¶
者樂之本然&KR0001;以動息有存不使斯湏去身者正以培植¶
其本原積扵中者廣大成全則其發扵外者沛然有餘措¶
諸其事業無不當盖内外交養而相為用也三代而下教¶
者異法至扵以文辭誘人可謂外其&KR0001;當務而今復翰墨¶
詩章論材抑末矣東陽縣博李君仲謙既蒞事執脯脩之¶
贄扵郡庠而某適與之㑹視其容貌其温聴其言舒徐而¶
有文庶㡬習扵禮樂者君故名家其&KR0001;養有素&KR0133;推&KR0001;藴¶
<pb:KR4d0460_SBCK_002-3a>¶
以㳤諸人人俾學者憣然知禮樂為先務厚其積而痛抑¶
其末斯善矣東陽為婺望縣山水佳秀之氣&KR0001;鍾名哲軰¶
出今以經學文章名家者有其人昔子賤治邑&KR0001;父事者¶
三人兄事者五人矧君掌教郷邑而年且富是宜效先覺¶
之&KR0001;為取人之善以為善且古教人者必以身先之而聖¶
賢之閫未易造幸君亦母虧一簣之功以率先之&KR0005;見百¶
里彬彬扵禮樂豈不盛歟居數日来别求贈言&KR0861;書此為¶
李君勉¶
　　送胡古愚序¶
東陽婺望縣東南山水嘉䖏自天台赤城蜿蜒盤礡綿延¶
數里亘為玉山又數十百里峙為&KR0031;峴經野建邑扵焉是¶
依山之幽深秀特者水必源扵其間稽之郡乗浙江之浸¶
<pb:KR4d0460_SBCK_002-3b>¶
實肇林壑之下經流曼衍過于雙溪城南澄瑩甘羙瀾湧¶
湍激不舍晝夜天雨時至澒洞奔放&KR0020;可勝萬斛之舟&KR0148;¶
之積也厚故其發也巨終至于不可量也山結水融生物¶
必異靈而為人亦必有竒俊超邁不䂓䂓扵流俗者夫良¶
材羙箭佳菓㫖酒人皆得以為利士君子之敦詩書脩辭¶
蹈禮者籍籍滿耳而余之&KR0001;見多侈辭宏論&KR0466;絶卓越聽¶
其言觀其容彂&KR0045;蹈厲每恍然自失以余之駑下固不足¶
窺其際矣意山水之鍾而竒俊超邁者殆不必扵此歟余¶
固有&KR0001;待也嘗聞胡君伯仲子姓皆務學深造未䏻盡交¶
往年遇古愚子扵市友人蘇世賢指曰此東陽學者胡君¶
也&KR0005;試仕扵金&KR0092;頖宫今行矣揖而過不暇交一語余重¶
恨之皇慶二年夏余㳺金&KR0092;而君尚在講席其氣粹温其¶
<pb:KR4d0460_SBCK_002-4a>¶
儀濟蹌誦其文若詩皆清平古雅余向之有待而&KR0082;見者¶
其在古愚子乎夫聖人之道常道也不出扵君臣父子夫¶
婦昆弟朋友應事接物之間致其極則中庸而巳爾非有¶
絶俗離倫幻視天地埃等世故如老佛氏之&KR0001;云者其道¶
雖存扵方冊而不明扵世久矣周程張朱諸子出而闢邪¶
扶正破昏警愚秦漢以来千五百年英才多矣而有昧扵¶
是吾儕生扵斯時未必䏻躐扵千五百年之才而獨有見¶
扵聖人之道如是其明也幸而生扵諸子之後固當平氣¶
虚心随而求之階之梯之以達乎上頋實有益扵已而止¶
何庸倔強自熹摭竒務新力與作者争衡又&KR0005;轢而踐之¶
㦲古之立言者誦扵口而可以心存存扵心而可以身踐¶
而成天下之務則聖人之道也今口誦之而不&KR0085;明乎心¶
<pb:KR4d0460_SBCK_002-4b>¶
降其心以識之而不可施扵事是則老佛之流之&KR0003;爾為¶
老佛之&KR0003;者措之事固不䏻行扵跬歩而自理其身庸可¶
以為善人則好為異&KR0003;者其風又下扵彼矣道在天地間¶
弘愽精微非可以操心求也而乃攘&KR0209;扼腕作氣决背售¶
其&KR0003;而競後息欲以厭今人&KR0092;古人則吾未之信也古愚¶
氣和心廣余嘗欲與&KR0025;容論之而以滿秩解去君采芹藻¶
之英&KR0005;以道㳤諸人者也以余之&KR0003;評之然歟否歟余非¶
敢為子勉也子固余&KR0001;敬也¶
　　送郭子昭序¶
君子尚志脩巳以及人偏廢學也然下學上達功不可畫¶
可仕而仕進退有義故自治常嚴而及人者不汲汲學每¶
病扵滿與怠自滿者不思益意怠者不足有為如是則&KR0001;¶
<pb:KR4d0460_SBCK_002-5a>¶
<pb:KR4d0460_SBCK_002-6a>¶
髙下師尊之友接之&KR0001;自得者盖廣而其正本大綱不倍¶
師&KR0003;大夫士論子昭當官㢘慎有&KR0024;公道如出一口是子志¶
真可尚滿與怠之心未嘗生而扵脩巳及人兩無愧矣爲¶
憲&KR0122;史三考滿秩捧䑓符上京都&KR0011;吏部選調九品官常¶
事爾未足爲子喜方今㧞&KR0011;奨賢以子之才何&KR0001;不至夫¶
年進則責備其徳位升則愈大其任惟篤其&KR0004;志不忘&KR0001;¶
䏻而知&KR0001;亡實扵中以應求者不&KR0018;其名則官之崇卑非¶
&KR0001;較也余性不喜謟且知子昭最深嘗慕淵路相贈䖏而¶
余亦爲千里㳺故以爲贈¶
　　送林中川序¶
漢自蕭何以佐命爲相國而曹參次之二人皆吏也故終¶
漢世選官多繇吏後雖設科&KR0054;舉而繇吏進者未嘗廢名¶
<pb:KR4d0460_SBCK_002-6b>¶
公卿大夫今可指數者班班也而自郡縣吏積功致大位¶
者&KR0057;卓然如于㝎國楊震陳蕃王&KR0098;㓂恂馮異趙廣漢張¶
敞軰數十人皆繇是出盖天地儲才以為時用視上之&KR0001;¶
好而趨之得其人皆足以輔化興治不必較其&KR0001;&KR0025;來也¶
然昔之進者雖自吏選莫不尊徳問學秉義守禮尚㢘耻¶
謹莭行故䏻師表當時流芳千載非特操筆書牘玩法舞¶
文而巳　聖朝混一之&KR0004;革文華取士之&KR0102;它科目未設¶
選官頗&KR0011;漢法而庶人在官者皆以年勞叙&KR0118;可計日以¶
俟進其任用之重盖過扵漢矣故得人有為名公卿大夫¶
亦不愧扵古永嘉林君中川久故儒家抱問學而業吏自¶
縣若州累升至扵郡来是郡居數載徧厯諸曹上官稱其¶
䏻下民眼其明士大夫誦其㢘休日每訪余為文字交言¶
<pb:KR4d0460_SBCK_002-7a>¶
亹亹皆有理致賦詩則雅麗清新語政事則優柔純熟不¶
迫不弛可謂才矣䖏郡曹滿三考&KR0013;省符領州縣幕常事¶
爾可計日而&KR0145;也以君之才宜有知者豈乆拘閡常文而¶
局縮扵此耶繇是而為大夫卿公亦豈異㦲今大府循例¶
更調天台夫瓊䑓華頂桐柏石橋皆山水清絶竒勝生平¶
欲嘯傲其間而夢寐未䏻也君或以無害&KR0450;部邑當窮極¶
幽䖏融其景物寫之聲詩因風以示使得卧而㳺之亦甚¶
幸也君之行凡交友䏻為詩者皆歌以贈某訥扵辭姑序¶
此為别¶
　　送尉彦明赴開化教諭序¶
先王之教民何如㢤家有塾黨有庠術有序國有學凡民¶
八歳以上無不聚而教之下責扵大夫士與閭里之長上¶
<pb:KR4d0460_SBCK_002-7b>¶
則綂之扵大司徒誦詩書六藝之文以廣見聞孝弟忠信¶
之實以敦徳行故賔興以示勸簡絀以&KR0241;罰夫以下民之¶
㣲而使天子之上卿拳拳教之者若是其為意益可見矣¶
近代以文辭&KR0145;士而不考其實惟務彫鐫鏤刻破碎支離¶
詖&KR0075;邪遁之辭靡&KR0001;不至六經之道或㡬乎息矣　聖朝¶
敦尚實行放斥浮辭固學者之&KR0001;&KR0133;也州若縣皆有學立¶
師而教之抑彷彿古者之遺意歟尉君彦明北方之學者¶
也来江南且十年艱難險阻雖屢甞之愈自篤不䏻變其¶
守故其發為聲詩慷慨感激清俊竒偉時論稱之明有司¶
舉而升之授以開化文學開化三衢下邑也其山水之秀¶
人物之盛彦明必䏻&KR0145;之以為吟詠之資固足以適其性¶
情然愚&KR0001;以望扵彦明者不止乎此夫之設教者乃古大¶
<pb:KR4d0460_SBCK_002-8a>¶
司徒&KR0001;綂之職位雖卑而責實重况古之受教者比屋皆¶
然今則惟業扵儒家者耳受教者多則成徳者衆受教者¶
少則責效也嚴故教之者亦當百倍扵古教者之功可也¶
六經載道之器&KR0082;求道者不可外乎經彦明必䏻舉是而¶
教之使立扵舘下者皆知求之扵經驗之扵巳誠立行成¶
濟然為東南文學倡豈惟如是而已㢤秉彛好徳之良心¶
人皆有之&KR0005;有不待教聞風而興起者十室之邑必有忠¶
信彦明其留意焉¶
　　送許克勤赴新昌教序¶
許太岳之胤也其先出自神農周武王封文&KR0361;而國扵許¶
其後子孫散居四方以國為氏漢唐以来代有顯者而太¶
史氏之譜諜不傳其世次盖不可得而考焉然凡今以許¶
<pb:KR4d0460_SBCK_002-8b>¶
為氏者則皆文叔之裔也克勤生扵真㝎雖阻河帶江相¶
去數千里要其始固吾族也其侍親宦逰而南来䏻自奮¶
厲好學不倦孜孜汲汲扵文字間者有年矣謂學者&KR0005;以¶
行之嘗小試扵三衢清獻書院引誘後學循循有道有司¶
為其賢為其多聞也舉之扵州州升之憲府以考其實上¶
之宣府以授其任今俾之分教新昌以克勤之才之羙而¶
為之盖綽綽乎有餘&KR0073;也抑愚嘗有&KR0001;聞記問之學不&KR0085;¶
為人師况小言破道小辨害義克勤之賢當不止扵博聞¶
記問而巳若曰致廣大而盡精微則有六經四書在君其¶
熟味之以求聖賢之功用乎今駸駸功名之㑹&KR0005;挈挈而¶
行矣其扵克勤年雖若兄弟而其議論文采皆非&KR0001;䏻及¶
既沗同姓又辱同門扵其行也敬書聞扵師者送之不惟¶
<pb:KR4d0460_SBCK_002-9a>¶
祈克勤之不忘斯言而某亦&KR0082;以自勉云爾¶
　　送&KR2581;公平赴武義教序¶
武川居金華上㳺地狹而土肥有髙山茂林&KR0001;産者棟梁¶
之竒材東南之羙箭故其民富庶而風俗勁急舊為東莱¶
先生講業之地其流風餘教猶有存者士大夫䏻道詩書¶
通古今者往往有之頖宫承前代之舊厯年之久幾不䏻¶
待風&KR0040;前後掌教者雖欲經營葺理之而屢不果昔者吾¶
友掌教是邑厯厯為余道者如此今&KR2581;君公平往而&KR0071;兹¶
職也當講明道義以紹東莱先生之遺風興起學校以光¶
前人之舊業尚勉之㢤&KR2581;君年富而志廣好學而有文以¶
大材而居小任其徳業必有足聴聞者某當洗耳以俟¶
　記¶
<pb:KR4d0460_SBCK_002-9b>¶
　　故朝列大夫婺州路總&KR0249;府治中致仕朱公壙記¶
先公諱某字某姓朱氏人稱之曰遯山先生婺之義烏人¶
曽祖諱某妣某氏祖諱某妣某氏考諱某號存恕妣某氏¶
先公生扵宋淳祐癸卯四月丁巳本&KR0025;伯父諱某之子存¶
恕翁鞠為嗣咸淳戊辰進士及第調&KR0025;事郎䖏州軍事判¶
官奉國軍節度推官國子監書庫官至元混一區宇縉紳¶
交薦授&KR0025;事郎㝎海縣尹轉承事郎同知黄巖州事再調¶
仙居縣尹陞承務郎同知浮梁州事秩滿引年除朝列大¶
夫婺州路總管府治中致仕先公性穎悟扵書無&KR0001;不讀¶
研窮精深博而䏻約存恕翁&KR0025;久軒先生得考亭之學家¶
庭夙夜問辨理融心㑹故制行方正動必以禮純孝友弟¶
稱于人人為政存心濟物而以恕行之聴訟㫁獄明决平¶
<pb:KR4d0460_SBCK_002-10a>¶
&KR0098;興學勸教親為程督有毫髪可利行之如不及存恕翁¶
謂濟人莫如醫先公&KR0071;承先志扶病造門者曰常數十人¶
皆為詳察熟慮而活之好周人急賑宗族鄊隣之貧者不¶
計家有無皇慶癸丑十二月乙未卒于家年七十有一鄊¶
之逺近無間親踈皆哭出涕始娶同縣黄氏先逝生男益¶
亦大以仲兄州判諱某次男某為子父命也&KR0071;娶東陽李¶
氏户部尚書大同之孫女生二男某某一女適李某庶女¶
尚㓜孫男六　孫女四皐髙莭書院山長&KR0071;善以䕃&KR0024;¶
官未調某等忍死以延祐乙卯十二月丙申&KR0089;于前周山¶
之原先公文章行于世士大夫傳誦之學行政績&KR0005;請于¶
立言君子以銘于墓謹叙姓系官閥納諸壙嗚呼哀㢤孤¶
子某等泣血謹識¶
<pb:KR4d0460_SBCK_002-10b>¶
行状¶
　　總管黒軍石抺公行状¶
公諱庫祿滿姓石抺氏遼陽大寧人契丹太祖后蕭氏䏻用¶
兵太祖併一諸部擊滅隣國侵軼中夏以大其國家后與¶
有力焉故世后皆蕭氏而蕭遂爲右族金㓕契丹易蕭爲¶
石抺氏公四世祖庫烈兒閔宗國淪亡誓不食金粟率部¶
落逺徙窮朔以復讎爲志曽祖脫羅華察耳招来懐輯徒¶
衆益盛祖野仙饒智畧喜&KR0016;射年少任侠尚氣金聞之欲¶
縻以爵深晦匿以自全　太祖皇帝龍興挺身而歸出竒¶
計单&KR0016;掩&KR0145;金東京金一旦失扵重鎮遂震讋莫䏻抗¶
王師&KR0025;下北京㝎幽燕席卷青齊収地數千里拜御史大¶
夫上&KR0005;軍特&KR0005;擊蠡州死之父查刺剛勇善射有父風先¶
<pb:KR4d0460_SBCK_002-11a>¶
是大夫募豪勇士為前行號黒軍&KR0001;向無敵常自&KR0005;之至¶
是仍受查刺公御史大夫領黒軍&KR0025;下平陽太原降益都¶
南征力戰克敵直&KR0145;汴州&KR0025;征南京先登以功除真㝎路¶
達魯花赤兼北京路逹魯花赤公其長子也公生而卓異¶
㓜少嬉戯不與諸兒伍出語&KR0186;警人及長魁梧俊㧞有大¶
志&KR0028;弓滿二石&KR0030;的于侯方寸去百歩射之無不中&KR0071;彂¶
必破其括從兩&KR0016;逐兎北野山遇樵者奔曰虎&KR0138;&KR0018;嵎慎¶
勿往公不聽馳而前虎踞地大吼從&KR0016;失色公戒毋動獨¶
按擊復行直虎十歩止挾矢以待虎躍而起引馬少避一¶
彂中其吭以死喜交士大夫論古今治&KR0333;忠臣義士必慷¶
慨感激至事之畿㑹前人&KR0001;䖏未善以片言彂之切中要¶
領雖老生嘆莫及襲父職授總管黒軍　上知其才降制¶
<pb:KR4d0460_SBCK_002-11b>¶
<pb:KR4d0460_SBCK_002-11b>¶
以身先之誰肯&KR0162;軀以致命耶且男子當援枹死事書之¶
竹帛炳炳然後世豈呫呫死戸牖下效兒女子乎我嘗聞¶
漢㐲波&KR0005;軍誓以馬革褁尸真丈夫也盖公平昔之志如¶
此而終以是殁悲夫公娶䝉古氏子男二人長某嗣職次¶
家兒豐縣尹卜是年某月某日&KR0089;興州書金山公徳業當¶
書于太史氏而孤某亦&KR0005;請于立言君子銘其墓道詞為次¶
弟其行事大致如此以備采擇馬謹狀¶
　　治書侍御史趙公行&KR0274;¶
公名某字子英其先甘&KR0092;人祖避金季&KR0333;南播頴川因家¶
焉至元十三年王師伐宋公单&KR0016;&KR0025;&KR0229;副帥宋都碍授以¶
兵降臨江下吉州與有戰多時江淮&KR0004;附宋氏復枿于南¶
吉之擴民假義稱兵公一帥命往討道與賊别部遇公設¶
<pb:KR4d0460_SBCK_002-12a>¶
伏橋下而燬攻其前賊趨橋走伏彂皆殱焉遂往擣其屯¶
賊知之遽引衆出與官軍道殊諜知賊巳過還襲其背擊¶
敗之斬其渠帥徑前覆其巢散其脅從州遂以安鐵靣軍¶
王昌誘&KR0004;附五營衆為亂事露袾連五百餘人皆論死公¶
争曰此属特詿誤非始謀今悉誅之無以安反側不如僇¶
其渠而橅其餘綂帥&KR0025;之事乃㝎累多錫金符提舉&KR0050;洲¶
渡居頃之以例免改衡州路總管府治中州之清化聚衆¶
為盗區公計興屯田迄今寧息在郡七載解去卜居儀真¶
杜門閑十又五年延致&KR0730;江張先生湏講明伊洛之學潜¶
心探索究其指歸行孚徳懋顯聞于時大徳五年遂以選¶
起簽江南浙西道肅政㢘訪司事去四年部郡鎮江旱蠲¶
民租九萬五千石既而以飛語復徴民無&KR0025;出則篣謈求¶
<pb:KR4d0460_SBCK_002-12b>¶
辦公始莅職䑓移覆其當僚黨皆懲謗前却公獨奮然自¶
以為任按行驗實復之如&KR0004;㑹秋大風海溢于閏于常于¶
江隂飄溺廬舍居民存者困不粒食公&KR0005;發粟食之有司¶
以言上未有報牚拒不聽公曰灾異若是民瀕扵死寧便¶
文字營為&KR0025;容計㦲如有不合我當坐之不以相及也遂¶
發如干石賴以不死者十七萬人而沈骸腐胔亦就掩&KR0287;¶
昔汲黯以漢朝貴近臣持使者節便宜發粟歸對孝武片¶
言陳謝上雅敬重黯慰諭不責也人猶以為難謂義而知¶
變以公視之果難乎㢤七年夏犬兩水蘓秀常潤咸&KR0013;其¶
患公廵部勸分飢食徙復且&KR0450;脩圩堤以防後灾居聀踰¶
三嵗刺姦廢庸不憚强禦凡以為民者人䏻言之遷江南¶
等䖏行御史㙜都事十一年江南大飢郡縣財粟俱殫獨¶
<pb:KR4d0460_SBCK_002-13a>¶
<pb:KR4d0460_SBCK_002-14a>¶
<pb:KR4d0460_SBCK_002-15a>¶
謂之戅而終以社稷臣待之淮南謀&KR0333;擬漢廷群臣公孫¶
弘之徒猶發蒙而&KR0001;惮獨黯為之低徊不發者久之觀黯¶
之才似不羣臣若也其事不大施也而見重一時&KR0145;信後¶
世者如此其有以㢤若春秋大為閑孟子&KR0001;謂大人者黯¶
近之矣某不佞&KR0013;遇扵公式其行事接其言論風㫖而得¶
其&KR0001;如盖公之為人剛毅正直奬善疾惡出扵天性其為¶
政知大體汲汲以教化風俗為務而清㢘乃其餘事觀其¶
志苟分義&KR0001;在死生&KR0852;福誠不足以動其心雖立朝未久¶
業不大施而事顯節完浮扵人人其行巳大節似汲長孺¶
而才學過之可謂&KR0022;之司直人之儀則者矣公兹謝事頥¶
神純嘏禾艾其事其徳方&KR0005;登載信史永垂無窮固不待¶
鄙&KR0274;而後明然知而無稱厥心慊焉謹采公行蹟次第于¶
<pb:KR4d0460_SBCK_002-15b>¶
編若夫一言一行雖足以為稱非大節&KR0001;存則畧而不書¶
然公之事可以言而盡公之心之徳不可以言盡也後之¶
載筆君子或有攷扵斯䏻即其事以求其心扵其&KR0001;巳施¶
以觀其&KR0001;未施則公之心之徳亦豈難知也㢤¶
