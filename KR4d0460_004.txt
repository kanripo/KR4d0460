# -*- mode: mandoku-view; -*-
#+TITLE: 許白雲先生文集
#+DATE: 2015-09-12 00:39:19.984060
#+PROPERTY: ID KR4d0460
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB08n0672-004許白雲先生文集-卷四.
<pb:KR4d0460_SBCK_004-1a>¶
許白雲先生文集卷之四　金䑓李伸編集¶
　論¶
　　學校論　乙巳¶
三代&KR0145;士扵學校為致治之術後世養士扵學校為飾治¶
之文治道&KR0001;以不同者在扵學校廢興而已昔者聖人有¶
髙世之慮絶人之智舉天下而經綸之以謂非人材不足¶
以為治而衆人者非教誨鼓舞之不足以成其才此學校¶
&KR0001;由興也自閭里之塾至扵黨庠術序國學敎以三物造¶
以四術尚賢以崇徳簡不肖以絀惡其敎之也詳而&KR0145;之¶
也嚴是故天下無不學之人而用者無不材之士以天下¶
之大付扵人理之而皆求備扵學故學校者為治之原也¶
聖人百世之師事不師古而徒曰我善為治而不本扵學¶
<pb:KR4d0460_SBCK_004-1b>¶
校不法扵三代吾未見其可也嬴政破滅吾道非毀聖賢¶
銷簡編而尚鋒鏑左仁義而右謀詐遂使百世不復見三¶
代之善治者秦之罪也秦不&KR0085;道也&KR0071;秦之後足以有爲¶
之時屢矣&KR0005;大有爲之君時出而習聞其&KR0003;樂爲其&KR0001;爲¶
設科擇人而不&KR0145;扵學校其流至扵以文辭翰墨訹天下¶
之士亦陋矣然則使百世無善治者非獨一秦也魏晉以¶
變詐攘奪得天下烏足以知此&KR0092;夷至扵隋俗益薄而偽¶
益滋道日喪而文日勝雖或開學校聚生徒養之不䏻用¶
教之不法古唐宋立學徧郡縣得其名未見其實大抵失¶
扵養士以飾治尔夫天下之人皆習今而厭古以耳目之¶
&KR0001;迨者爲常一旦捨其舊而新是圖則&KR0005;驚駭眩瞀而不¶
知&KR0001;止事之既失不逺而復可也&KR0549;三代之法者固秦之¶
<pb:KR4d0460_SBCK_004-2a>¶
罪復三代之古以救秦之弊者實漢之責東都光武起自¶
諸生故功成而興學明帝尊敬師傳臨雍拜老開學舘招¶
經生近古為盛亦不過舉祖宗之舊法未䏻復乎古也其¶
責豈不在西漢乎髙祖馬上得天下間&KR0028;百戰之餘&KR0071;以¶
亂臣叛&KR0005;承踵接武弓不及韔胄不及免巳入扵長&KR0092;之¶
土矣况以溺&KR0227;慢罵之資輔以&KR0361;孫通綿蕝鹵莾之學責¶
人不可求備也文帝時天下衣食&KR0085;可以施仁義而謙讓¶
未遑惜㦲然則使百世無善治者漢文之過也武帝舉遺¶
興禮置愽士弟子倡為章句訓詁之學豈經濟之道㢤聖¶
人之教扵此盡矣嗚呼或者以為湯舉伊尹扵野髙宗舉¶
傅&KR0003;扵徒文王舉太公扵釣豈必皆學校曰人生自八&KR0010;¶
皆入小學及有十五年選其俊秀者入大學以養成之學¶
<pb:KR4d0460_SBCK_004-2b>¶
校之外豈有遺材乎如伊傅太公之倫學成而&KR0046;者也堯¶
之舉舜也何如曰陶唐之學其詳良不可得聞而堯舜性¶
者也亘古今一舜耳當此之時比屋可封則其教化亦可¶
知矣禮樂至周而大備非聖人之自私也理也&KR0020;也吾故¶
曰為治者不本扵學校不法扵三代未見其可也¶
　　朋黨論¶
余讀歐陽子朋黨論洞見小人之情状嗟乎君子之生斯¶
世何其不幸歟愚以為朋黨之禍固小人為之亦世道衰¶
而君子少也何也以其可以名指而數計也唐虞之民比¶
屋可封可以名指而數計乎惟時小人則可以數計曰共¶
工曰驩兠曰三苗之君曰鯀堯舜之世指小人之名而數¶
計之足以見天下皆君子而惟四小人也眀黨之論興亦¶
<pb:KR4d0460_SBCK_004-3a>¶
指君子之名而數計之足以見天下小人多而惟數君子¶
也盖甞論天人之理一致耳天之氣有隂陽人之&KR0011;有善¶
惡夫陽生扵子而極扵已消扵午而盡扵亥春夏之時雖¶
或有嚴厲蒼凉之氣不䏻終日以陽方盛不可奪故也秋¶
冬之時雖或有炎蒸温燠之氣亦不䏻終日以陽既衰隂¶
得以專故也以堯之時而四凶人間扵其間為善&KR0011;之玷¶
故務决去若衆陽之消微隂不勞力而巳復扵和氣之中¶
矣隂道既盛陽不得而勝之猶國家之運衰聖賢之君不¶
作羣小人進用而數君子方欲與之力争而較勝彼隂邪¶
小人必牽引醜&KR0011;排抑摧沮無&KR0001;不至馴致其禍自&KR0130;霜¶
而至堅氷也君子小人不兩立而寡固不可以敵衆&KR0020;然¶
爾且黨之&KR0001;逮非惟居位食祿者而己下而草茅布衣凡¶
<pb:KR4d0460_SBCK_004-3b>¶
行義有以異乎小人者必皆搜擿而無遺夫舉當世天下¶
之善士至今可以指其名而數之則君子之少可知矣易¶
之爲書道隂陽而明吉凶者也在夬之上六曰無埽終有¶
凶微隂爲衆陽&KR0001;决雖&KR0197;亦凶也剝之上九曰碩果不食¶
君子得輿隂盛矣惟&KR0012;陽如碩大之果獨存譬君子在上¶
&KR0020;雖&KR0012;猶爲衆人&KR0001;仰望也聖人之抑隂扶陽盖如此陽¶
不可絶剝窮則復君子雖少君人者䏻用之猶可以爲善¶
國且&KR0005;㧞彚以進矣在䖏之何如耳朋黨之&KR0852;始扵漢其¶
亡國也不旋踵唐不䏻監之而又亡宋不䏻監之而又亡¶
嗚呼使唐宋之君知殷監之不逺而觀象以玩辭則不蹈¶
前人之危轍矣¶
　　雍姬論¶
<pb:KR4d0460_SBCK_004-4a>¶
&KR0021;仲&KR0825;鄭伯使其壻雍紏殺之雍姬知之謂其毋曰父與¶
夫孰親毋曰人盡夫也父一而已胡可比也遂告&KR0021;仲仲¶
殺雍紏甚矣雍紏之不智也國之大事而謀及婦人欲殺¶
其父而先告其女其死宜矣余獨悲夫雍姬之不獲扵義¶
也夫悲有私憾而&KR0082;為賊也奉君之命除逼已者其&KR0020;不¶
兩立非夫誅父則父殺夫紏雖為大夫而不如仲之専㡬¶
不宻則禍立至其言曰父與夫孰親固知謀泄則夫必死¶
身旣&KR0025;人則當天其夫乃不䏻擇義而以是為問遂至扵¶
夫&KR0439;而君危惜㢤君臣也父子也夫婦也人之大倫也一¶
事而三者預焉此君子&KR0001;難言也非常之變遇之者不幸¶
也雍姬之事非常之變也聖人制禮情之施扵&KR0001;親其等¶
衰皆在扵服女子在家喪父母三年巳嫁則䘮夫三年而¶
<pb:KR4d0460_SBCK_004-4b>¶
扵私親降由是觀之盖可見矣且父而死君命也泄謀而¶
死其夫猶已殺之也然姬非不知親其夫也盖昔日未嘗¶
聞姆師之訓故扵大義不䏻權其重䡖特卜扵母以决其¶
疑尔則未知姬&KR0001;問之意也盍亦告之以三&KR0025;之義申之¶
以敬戒之言謂父固&KR0001;當親而已嫁則&KR0025;夫者也以是詔¶
之姬必有以䖏之矣彼以請問之道来乃遽語之以狂悖¶
之語姬以為天下之大義誠如是也遂殺其夫而不頋姬¶
之不義毋之教也且人盡夫也之一言豈惟䧟其女扵惡¶
&KR0005;使天下後世為人妻而聞之者販易其夫視若奴&KR0032;意¶
之&KR0001;適則雖奔誘弃背亦或莫之禁也壊夫婦之倫傷君¶
臣之義&KR0021;氏之妻不容誅矣雖然此雍姬之不&KR0273;也夫不¶
可殺而君事不可敗則&KR0005;視其父之死而不救歟使姬而¶
<pb:KR4d0460_SBCK_004-5a>¶
知義其䖏此也如之何諌其夫使辭扵君不得命而先仰¶
藥而死不忍見其父與夫之相殘也庻乎其可也¶
　&KR0003;¶
　　夾谷可與字&KR0003;¶
潁川夾谷君名立字可與聰明人也好學䔍志制行潔&KR0113;¶
言語有章威儀彬彬謂余曰父命以名而友以字我子其¶
為我&KR0003;&KR0060;以為君之名若字聖人之言也豈容賛一辭而¶
訓詁辭義前&KR0113;講之明矣愚何敢贅然此經凡六言而目¶
有四其次第淺&KR0055;皎然無疑自學而至扵立固已深造進¶
扵權則大全矣余觀君之以禮律身以義度物其畿扵&KR0025;¶
立而進扵權者歟昔者聖人使漆雕開仕其自言曰吾斯¶
之未能信夬盡心知性以知天苟一毫不自慊不啻為未¶
<pb:KR4d0460_SBCK_004-5b>¶
信也聖人其不知人而誰知扵開猶不得察其心之未盡¶
者惟開也自知之明而不敢必是亦為學者師也知人古¶
&KR0001;難而自知亦不易以余之昏陋企君不可及君明扵自¶
知則亦以今之&KR0001;至驗之聖人之言實其虚而充其&KR0001;容¶
守其可而求其未可吾見君之化扵道矣¶
　　姚原魯字&KR0003;¶
延祐丙長五月二十有七日信安姚君過余揖而進自道¶
其姓名字出書一卷授余曰此吾友贈我以名若字之&KR0003;¶
君亦幸以教我余&KR0145;而讀之有述姚君之語曰予名洙父¶
命以原魯代名又賛之曰至㢤乃翁之字其子也余謂子¶
生三月父命之名禮也盈天地之間皆物莫不有形與聲¶
惟動物之聲自巳出人則靈而用夫物者也物之無窮皆¶
<pb:KR4d0460_SBCK_004-6a>¶
欲以供乎用是以智者緣其形以聲名之然後天下皆知¶
名是者足為是用命之無不如意焉人之&KR0011;則又有上下¶
親踈之等而以父子君臣之属名而別之矣然其生也無¶
窮而各&KR0082;親其親姑謂之曰子則衆人之&KR0001;同也故假物¶
托&KR0011;私以名其子為子者亦知此吾之専名也故有命呼¶
則隹而起其父兄以是而呼之他人亦得以是而呼之自¶
忠質趨文而自卑尊人之禮至扵既&KR0227;而成人者又縁其¶
名&KR0145;義以字之&KR0001;以尊其名則字者朋友之責而以其名¶
獨歸之父兄亦&KR0001;以全父兄之尊也故曰㓜名冠字周道¶
也然周公之扵召公原壤之扵孔子曽子之扵子夏猶&KR0033;¶
名之而未盡以為諱是則古之道也今姚君自為名而父¶
字之何謂㢤乃&KR0001;&KR0133;則使其子學孔子之道歟盖洙魯水¶
<pb:KR4d0460_SBCK_004-6b>¶
也魯聖人之居也今洙之地非魯矣猶求其原不忘本也¶
聖人之道常道爾載之扵經充塞乎天下猶水之在地無¶
往不有也奚陳迹之尚而必求洙之原扵魯乎子在川上¶
曰逝者如斯夫不舍晝夜扵水見道軆之流行也夫水漸¶
涵濡潤無細不入其用微矣及流而為川瀦而為海震蕩¶
漂汨汪洋漫衍則物之鉅未有過之者道之費不&KR0057;著扵¶
此乎觀水必求其原學道庸可不探其本乎道之流行無¶
間形扵目接扵身錯綜扵萬事罔或非出扵此則綂宗㑹¶
元其有在乎雖然語大而遺細言逺而忘近不知下學而¶
務上達譬之日月星辰皆天也舉棄之而獨指蒼蒼者曰¶
天之全體在是正今日學者之病也抑又有&KR0003;焉原者水¶
之始也壑者水之委也蒙發扵山順而趨下三危之黒水¶
<pb:KR4d0460_SBCK_004-7a>¶
積石之黄流濟之沉伏弱之散渙渭之清涇之濁其始¶
不可同也及其㱕于大壑和比合同始不見其跡無損無¶
益始知其大&KR0045;觱沸之泉而曰聞道一日莫已若矣則又¶
非學也且水險物也剡水而乗之放于中流一瀉千里方¶
快扵心而操之少&KR0520;則覆矣其原則濫觴耳是又不可不¶
惧¶
　雜著¶
　　䟦潘明之&KR0001;蔵吾立衍書素書¶
道備扵六經語孟學者舍是則無&KR0001;㱕周衰老聃&KR0415;先出¶
其言不䏻合乎中庸然平陽嘗用之扵漢盖其清静為宗¶
而以柔道行之&KR0001;守者亦約之故也世傳黄公素書其老¶
氏之徒歟子房千載&KR0646;人精忠貫日月英氣盖宇宙時然¶
<pb:KR4d0460_SBCK_004-7b>¶
後言動中機㑹功成志遂明哲保身三代而下一人而已¶
自今觀之子房之心學果盡得之此書乎昔時圯上授受¶
果今之書乎不必深論也明之潘君學道本扵經而旁通¶
曲䆒見素書而喜之盖景慕子房之為人而併及其書也¶
道在天地間亘古今若一賢人君子得之者知合符&KR0443;惟¶
其&KR0001;遇之時不同故其設施有異爾倘使子房生三代盛¶
時亦必興禮樂致文明功業不止如是而巳故效先&KR0116;者¶
當探其心不當泥其迹泥丘之馬牝而黄九方臯可謂善¶
相者矣明之之意豈果書云乎㦲明之&KR0001;蔵本武林吾立¶
衍書衍以小篆妙今世此卷&KR0057;可觀¶
　　䟦陳君采家蔵東坡墨蹟¶
伊尹元聖一徳身任天下其就湯就桀動皆至誠固不可¶
<pb:KR4d0460_SBCK_004-8a>¶
以後世常人之心議之也子厚東坡之論亦各有&KR0001;見爾¶
坡翁詞翰絶古今其片言&KR0215;字皆可寳此&KR0083;筆法精妙凛¶
有生氣觀之使人興起陳君其為天下寳之¶
　　䟦妙沙經¶
&KR0212;倫常典萬世不可變者經也古之聖人法言懿行載之¶
六籍而垂示終古者是已聃瞿氏之言&KR0011;名經其道可常¶
耶否耶吾不學之不知也抑嘗聞釋氏之徒誦其師之言¶
雖不可與吾道合要皆以調伏此心為主而後可以盡其¶
性至扵&KR0852;福因果則其論之下者也楊徳公夢有告以妙¶
沙經旦求扵人而得之謂善果可由是致然以為世罕有¶
而人或未信也質之扵習其道者而信且欲求言余辭以¶
不知而請愈力余謂天下之言雖道不同亦各有理妙沙¶
<pb:KR4d0460_SBCK_004-8b>¶
經之理何在耶吾不知也夫夢生扵想與因非想與因則¶
心未有&KR0001;主故爾昔人夢鹿而得鹿是亦想之&KR0011;今夢經¶
而得經其想耶其非想耶吾亦不知也¶
　　回南䑓都事鄭鵬南凂&KR0039;書傳書(盖鄭有讀書凡例之問)¶
某比辱指使&KR0039;正書傳不揣蕪陋弗克辭謝輙分句讀汙¶
染文籍髙明不以為鄙而麾之旋拜書教詞㫖謙抑若待¶
君子某何敢當讀書凡例亦非&KR0001;敢知其少年&KR0861;悠為貧¶
賤&KR0001;奪不䏻力學故根微源淺&KR0001;達㡬何雖一登碩師之¶
門其&KR0001;成就如斯而巳讀書之法無過熟讀精思詳問明¶
辨無他道也但&KR0178;大師宿儒有自得之學非晚軰之&KR0001;可¶
測識者耳千里相望無由待立下風即日春莫暄暖伏冀¶
順時為國自量¶
<pb:KR4d0460_SBCK_004-9a>¶
　　䟦趙閑閑註心經¶
先王之道以養生送死&KR0071;志&KR0274;事為孝浮屠氏欲以真空¶
悟人而謂亦可&KR0116;死者故凡天下之為子者莫不奔走趋¶
事庶㡬祖考之一&KR0116;扵魂&KR0045;魄落之後其不靡然而&KR0025;者¶
鮮矣院判白公飯僧以薦厥考而閑閑趙公書心經以遺¶
之誠足以為孝思之助耶抑逰戯翰墨而已耶觀其表章¶
句義若有自得者則其志或可見矣此卷失而復得子通¶
其寳之而觀院判公&KR0001;以孝其親者而勉&KR0071;其志春秋&KR0021;¶
祀以時思之固不必切切扵&KR0116;云也¶
　　　　右金正大八年樞院判白某飯僧薦父閑閑趙¶
　　　　秉文亦與交因書心經遺之且自為註釋其卷失¶
　　　　之巳久曽孫子通為御史椽行部閩中復得之¶
<pb:KR4d0460_SBCK_004-9b>¶
　書菴賛為石抺執中作¶
典謨訓誥其名為書經史百氏書之&KR0011;與古今立言浩若¶
&KR0196;海學貴&KR0054;文旁搜逺采智㢤君子菴以居之書&KR0443;以來¶
罔羅無遺燕坐斯菴熟玩精索日就月&KR0005;知至物格萬言¶
&KR0257;錯一理混融斥排異&KR0003;信執其中書亡道有心化神應¶
待變無窮何出非正¶
　　北野兀者賛(并序)¶
　　　夫道寓有形心妙衆理物無大未有違乎道心雖¶
　　　微未始遺乎物也故䏻全其徳者能用物不則扞¶
　　　格而不通趺蕩而無據感扵外并䘮其内矣北野¶
　　蕭俟以兀者自&KR0197;是全其徳而用物者與且彼巳¶
　　　相形重此輕彼囿扵形者也擴然無迹物我俱亡¶
<pb:KR4d0460_SBCK_004-10a>¶
　　　達者之觀也自物觀心則心可均自私用智則去¶
　　　道逺彼兀者䏻止以止衆其全扵徳者與或曰荘¶
　　　周&KR0001;謂道徳固同扵吾耶侯故儒家其名之也何¶
　　　庸夫爝火之光足以&KR0071;日月之不及桔槔之汲可¶
　　　以濟雨露之未濡彼有&KR0145;焉而&KR0145;之豈䏻&KR0333;吾&KR0001;¶
　　　謂道徳者㢤又曰兀者傷扵形者也奚可貴彼固¶
　　　曰外形骸而有尊足者則矦之意盖欲愚智晦明¶
　　　以全其徳者也作兀者賛¶
魯鄭有人無形心成逰形之内保始之徴塵垢不止以鑑¶
之明羿之彀中命也不中唯不知務是以䡖用人以其全¶
&KR0015;吾者衆受命獨正逰心乎徳死生不變萬物皆一直寓¶
六骸何有乎兀荘周寓言洸洋自恣孟軻亦云辭不害志¶
<pb:KR4d0460_SBCK_004-10b>¶
有本如是是之&KR0145;爾¶
　李齊賢真賛¶
目秀眉&KR0045;神舒氣緩妙手描摸毫髪無間形色天性&KR0001;貴¶
踐形人見其貌莫知其心我知若人交養内外和順積中¶
睟靣盎背朝瞻夕視如對大賔力行&KR0001;學無&KR0018;其身¶
　　題趙仲眀神¶
&KR0148;清而&KR0254;髯漆而踈二十餘年貌肖不渝盖人可見者君¶
之面其不可探者有罔象之珠進之進之無愧此圖¶
　　趙昌甫詩卷¶
　　　昌甫以辛丑嵗副月魯花使宋大臣阻蔽不使廷¶
　　　見拘之他&KR0001;月魯花病卒昌甫&KR0082;自决不果囚繫¶
　　　三十六年大兵下江南然後歸¶
<pb:KR4d0460_SBCK_004-11a>¶
馬宏不殉王忠死常恵終随漢莭歸亡國折衝無善䇿使¶
星千載自光輝¶
　　荅或人問¶
太極圖之原出扵易而其義則有前聖&KR0001;未發者周子探¶
大道之精微而筆成此書其&KR0001;以包括大化原始要終不¶
過二百餘字盖亦無畏語矣謂之去無極二字而無&KR0001;損¶
則不可也太極者孔子名其道之辭無極者周子形容太¶
極之妙二陸先生適不燭乎此乃以周子加無極字為非¶
盖以為太極之上不宜加無極一重而不察無極即&KR0001;以¶
賛太極之語周子慮夫讀易者不知太極之義而以太極¶
為一物故特著無極二字以明之謂無此形而有此理也¶
以此坊民至仐猶有以太極為一物者而謂可去之㢤朱¶
<pb:KR4d0460_SBCK_004-11b>¶
子辨之精而曉天下後世者亦至矣此固非後學之&KR0001;敢¶
䡖議也此外則無可疑可辨者矣非朱陸二子之思慮不¶
及也太極兩儀之言圖本扵易也而兩儀之義則微有不¶
同然皆非天地之別名也易之兩儀指隂陽竒偶之畫而¶
言圖之兩儀指隂陽互根之象而言也易以一　而二二而¶
四四而八八而十六十六而三十二三十二而六十四圖¶
以一而二二而五五而一一而萬者也易以隂陽之消長¶
而該括事物之變化圖明隂陽之流行而推原生物之本¶
根圖固&KR0001;以輔乎易也惟以兩儀為天地則大不可以易¶
之兩儀為天地則四象八卦非天地&KR0001;䏻生以圖之兩儀¶
為天地則五行亦非天地&KR0001;可生也夫太極理也隂陽氣¶
也天地形也合而言之則形禀是氣而理具扵氣中析而¶
<pb:KR4d0460_SBCK_004-12a>¶
言之則形而上形而下不可以無別&KR0001;謂圖以陽先生於¶
隂與太極生兩儀者異此猶有可論者太極之中本有隂¶
陽其動者為陽静者為隂生則俱生非可以先後言也一¶
元混淪而二氣分肇譬猶一木析之為二兩半同形何先¶
後之有易之辭簡故惟曰生兩儀圖之言詳故曰動而生¶
陽動極而静静而生隂静極復動隂陽既有兩端出言下¶
筆必有先後其可同言而並書之乎况下文&KR0071;之曰一動¶
一静互為其根則非先後矣而下文又曰分隂分陽兩儀¶
立焉乃先言隂而後言陽此周子錯綜其文而隂陽無始¶
之義亦可見矣當以上下文貫穿觀之不可㫁章&KR0145;義也¶
雖然動静亦不可謂無先後自一氣混沌其&KR0004;始分湏有¶
動䖏乃其始也元㑹運世嵗月日時大小不同理則一也¶
<pb:KR4d0460_SBCK_004-12b>¶
其氣之運行皆先陽而後隂一嵗之日春夏先而秋冬後¶
春夏陽也一元之運子先而午後子至已陽也數以一為¶
陽二為隂一固先扵二人以生為陽死為隂生固先扵死¶
孰謂陽不先扵隂乎但未動之前亦只為静此乃豆根之¶
軆終不可㝎以為陽先爾&KR0001;謂太極之下生隂陽隂陽之¶
下生五行及乎男女成形萬物化生圖中各有次序則是¶
太極與天地五行相離則又不可也隂陽不可名天地前¶
既巳言之矣太極隂陽五行下至扵成男女而化生萬物¶
此正推原生物之根柢乃發明天地之秘而反以為病何¶
其異耶太極剖判此世俗相承之論非君子之言也太極¶
無形何可剖判其&KR0001;判者乃一元之氣閉物之後溟滓玄¶
漠至開天之時則䡖清者漸澄而為天重濁者漸凝而為¶
<pb:KR4d0460_SBCK_004-13a>¶
地乃可言判爾太極隂陽五行之生非果如毋之生子而¶
母子各具其形也太極生隂陽而太極即具隂陽之中隂¶
陽生五行而太極隂陽又具五行之中安䏻相離也何不¶
即五行一隂陽隂陽一太極之言而觀之乎&KR0001;謂乾道成¶
男坤道成女則二&KR0148;不待交感而各自生物又不可也此¶
一莭自無極之真二五之精妙合而凝乾道成男坤道成¶
女二氣交感化生萬物作一貫&KR0003;下安得謂不交感而自¶
化生耶成男成女朱子謂此人物之始以&KR0148;化而生者&KR0148;¶
聚成形遂以形化而無窮真精合而有成而&KR0001;成者則有¶
隂陽之異其具陽之形者乾之道具隂之形者坤之道又¶
合則又生至扵無窮皆不出乎男女也今&KR0001;問之言果有¶
&KR0001;疑耶或直以周子之言未當也如其果疑則以前&KR0003;求¶
<pb:KR4d0460_SBCK_004-13b>¶
之或得其梗㮣直以言為未當則非敢預聞此不韙也待¶
承下問敢以為復¶
　　七政疑¶
唐尭命義和居四方考天象惟舉分至四中星而知日之¶
&KR0001;在又言以閠月㝎四時成嵗而知月之&KR0001;行典文簡古¶
存其大法推歩之術未詳西漢天文志始曰日東行星西¶
轉而周髀家有日月實東行而牽西沒之&KR0003;其論天轉如¶
磨者則非論日月右行者則是自是志天文者轉相祖述¶
以為㝎論言日月則五星從可知矣唐一行鑄渾天儀注¶
水激輪一晝夜天西旋一周日東行一度月行十三度十¶
九分度之亡晦明&KR0203;望遲速有凖然則二十八宿附天西¶
循而為經七政錯行而為緯其&KR0003;為得之而文公傅詩亦¶
<pb:KR4d0460_SBCK_004-14a>¶
猶是也蔡仲黙傳堯典則曰天軆周圍三百六十五度四¶
分度之一繞地左旋一日一周而過一度日月麗天亦左¶
旋日則一日繞地一周而在天為不及一度月則&KR0057;遲一¶
日不及天十三度十九分度之七積二十九日復有餘分¶
而與日㑹合氣盈朔虚而閏生典謨之傳以經文公是正¶
而公盖許之矣意以為日者陽之精其徤當次扵天月隂¶
精也其行當緩月之行晝夜常過扵日十二度有竒是隂¶
速扵陽不若二曜與天皆西轉則扵隂陽遲速為順合宜¶
盖亦祖横渠先生之意其&KR0003;可謂正矣然愚以古&KR0003;校之¶
其可疑者有七天軆左旋七政右逆則七政背袝著天軆¶
遲速雖順其性而西行則為天之&KR0001;牽爾然有&KR0001;&KR0029;著各¶
得循序若七政與天同西行&KR0178;錯乱紛雜似泛然無一統¶
<pb:KR4d0460_SBCK_004-14b>¶
也日君道也月臣道也&KR0025;東行則合朔後月先行旣望則¶
月在日後及在合朔是月之&KR0025;日為臣從君順若西行則¶
日在月前至望後再合朔必日行後月是君&KR0025;臣為逆二¶
也大而一嵗隂陽升降小而一月日月合朔此正天地生¶
物之心而隂陽得扵此㑹合而以造就萬&KR0011;者也以一嵗¶
之運隂盛乃生意収歛之時而品物流形舉霄壤之間&KR0154;¶
嘗有一息間㫁㢤其&KR0001;以扵盛隂閉塞之時而生生猶不¶
息者正以日月之合以&KR0071;&KR0135;元&KR0148;之偏也然凡進者陽道¶
也生道也退者隂道也死道也日月東行則月之進&KR0025;日¶
之進西行則月之退又符扵日之退三也(日月雖皆進行比天/行不及則如退)¶
日月五星無殊金水在太陽前後率嵗一周天為最速次¶
火次木惟土積重厚之&KR0148;入天軆最&KR0055;故比五星形最小¶
<pb:KR4d0460_SBCK_004-15a>¶
行最遲而二十八載一周天若七政皆西行則向謂遲者¶
今反速向謂速者今更遲是金水行&KR0415;遲故一日即退一¶
度而一歳周天&KR0095;行最速常及扵天大約二十八日始不¶
及天一度而二十八嵗然後周四也星雖陽精然亦日之¶
餘也以日之陽次扵天且一日不及一度星之陽不及日¶
逺甚而木十餘日土二十餘日始不及天一度是木土之¶
精反過扵日逺矣五也五星以退留遲疾伏伏疾遲留退¶
五叚推歩姑以嵗星言之大約退九十三日而留二十三¶
日而遲疾伏共行二百六十餘日而復留而復退是行常¶
三倍扵退而退四倍扵留之日然行乃其常而退乃其變¶
也若西行則行爲退退爲行是五星進日甚少而退日何¶
其多六也星家歩星伏行最急疾行次急遲行爲緩留則¶
<pb:KR4d0460_SBCK_004-15b>¶
不行退則逆而西此皆以星附著天體而言者也若七政随¶
天西行則天自天星自星不可附著天軆旦附著則為東¶
行矣然則星家&KR0001;謂遲疾伏皆為最緩而不及天&KR0001;謂留¶
則不可言留乃行而與天同徤一日皆䏻過扵太陽一度¶
至扵&KR0001;謂退乃更速過扵天運矣七也由是言之則古法¶
比蔡傳為宻文公不可復作而吾師亦巳下世無&KR0001;質疑¶
姑識于此以俟知者而問焉¶
　　八華講義¶
書曰惟學遜志務時敏厥&KR0113;乃耒&KR0098;懐于兹道積于厥躬¶
人生無知無䏻必學而復有&KR0001;得學者當順遜其志虚心¶
以求專以是為務無時而不敏則&KR0001;脩者即源源而来矣¶
盖為學之要甚速人病不求爾苟專力以求之則無時無¶
<pb:KR4d0460_SBCK_004-16a>¶
<pb:KR4d0460_SBCK_004-17a>¶
中詩曰天生烝民有物有則人倫物之大者也五常物之¶
則也昔者聖人使契為司徒教以人倫父子有親君臣有¶
義夫婦有别長㓜有序朋友有信曰勞之來之匡之直之¶
輔之翼之使自得之又&KR0025;而振徳之使教者以是而教學¶
者由是而學盖人倫之外無餘事也五常之外無餘理也¶
父子之&KR0001;以親為人心本有此仁君臣之&KR0001;以合為人心¶
本有此義心本具乎禮長㓜&KR0001;以有序心本具乎智夫婦¶
&KR0001;以有别朋友之&KR0001;以交非心本有此信乎五常之理元¶
具扵吾心而無少虧人倫之事曰接扵吾身而不䏻捨此¶
道之&KR0001;以不可煩&KR0119;離也此學之&KR0001;以當遜志而務時畝¶
也五常之道配乎人倫雖各有&KR0001;主然而未嘗不互相為¶
用父子主扵仁而深愛和氣愉色婉容是仁之仁父母有¶
<pb:KR4d0460_SBCK_004-17b>¶
過諌而不逆是仁之義應唯敬對周旋慎齊是仁之禮先¶
意承志樂心不違是仁之智生敬死哀事親有終是仁之¶
信此子事父之大畧也君臣主扵義而以君成禮弗納扵¶
&KR0075;為義之仁道合則從不可則去為義之義責難扵君陳¶
善閉邪為義之禮達不離道澤加扵民為義之智托孤&KR0009;¶
命莭不可奪為義之信此臣事君之大畧也由是而推之¶
保身以盡夫孝致身以盡夫忠細微委曲莫非五常之用¶
也又反而推之父慈其子君使其臣亦莫非五常之用也¶
又廣而推之夫婦之别長㓜之序朋友之信而五常不可¶
勝用矣鈞是人也鈞賦是性也聖人生而知之安而行之¶
衆人則迷而漸逺故效先&KR0116;之&KR0001;為乃可明善而復其初¶
然而天下之理豈易窮天下之事豈易周非盡博學審問¶
<pb:KR4d0460_SBCK_004-18a>¶
慎思明辨之功不可也自中古君師之聀分則敬敷五教¶
之任不出扵司徒而切磋琢磨之責全在扵朋友或扶持¶
開導奨勸誘掖扵人欲未萌之先或攻擊淬礪防閑禁遏¶
扵天理既虧之後心之方虚則使戒惧扵不睹不聞之際¶
意之&KR0004;動則使謹慎扵巳&KR0001;獨知之時是以講貫乎仁之¶
理明則父子得其正義之理明則君臣得其正禮智之理¶
明則夫婦長㓜無不得其正矣是故朋友之名雖居五倫¶
之後而扵學問之事實先朋友之職較之四倫若䡖而扵¶
學問之功實重學者欲極夫四倫之理宜盡朋友之道&KR0082;¶
盡朋友之道在明夫信而巳矣天之遒一扵誠其流行則¶
為元亨利貞之徳人之性一扵信其昭著則為仁義禮智¶
之綱故曰誠者天道思誠者人道信者誠之異名䏻盡人¶
<pb:KR4d0460_SBCK_004-18b>¶
之信則可&KR0443;扵天之誠矣朋友講習非信無以成徳也某¶
少而失學長而寡聞闒茸迂踈鹵莽㓕裂雖嘗立扵碩師¶
之門厯時淺而用工微環頋其中未少有得諸君過聽强¶
要而來欲以輔仁内實懐愧諸君天資卓犖問學有素年¶
若道似畧無相踰未知&KR0001;以奉益也然愚平昔誦聖人誨¶
子路知之為知之不知為不知之語深&KR0001;服膺每欲以信¶
自守講問辨析有分寸之知敢不傾竭為諸君言苟&KR0001;不¶
知不敢穿鑿為諸君誑諸君其亦篤扵信以求信天性敦¶
扵朋友以求盡人倫交勸互發非彼得則此得焉庻不&KR0012;¶
此㑹也¶
　題節婦朱氏詩卷¶
余讀禮至昏禮萬世之始壹與之齊終身不改其禮嚴其¶
<pb:KR4d0460_SBCK_004-19a>¶
辭峻是知夫婦者天地之義隂陽相須容有貳乎故夫死¶
不嫁此婦人守身之大法與及讀儀禮傳乃有夫死妻穉¶
子㓜而適人之論是盖不得巳而然又知聖人制禮為中¶
人立法賢者固不必俛而&KR0025;也婦人之職奉&KR0021;祀事舅姑¶
主中饋相其夫君者非一端而委身之後守死善道則其¶
大節也世之知義者固䏻行之盖亦鮮矣古汴朱氏年四¶
十而&KR0276;家徒四璧獨撫㓜女氷蘖自守紡績織紝以供衣¶
食奉公賦養其姑甘㫖不廢生事死葬皆䏻以禮&KR0605;勤且¶
二十年此其生質貞介與禮義合可謂加扵人一等矣蕭¶
君仲堅叙列事實名公鉅儒皆為詩辭以賛其羙&KR0005;上之¶
朝以求表厥宅里宜㢤雖然朱氏盡婦道而巳未必求知¶
扵人也古者婦人之令不出閨門使朱氏復知此義寧不¶
<pb:KR4d0460_SBCK_004-19b>¶
反有愠乎若夫國家彰善之道自宜採摭書之國史千載¶
之下聞之而有興起者奚但旌顯一時而巳㢤然則又非¶
朱氏之榮乃國家之光也¶
　詞¶
　　次韻潘明之祝英䑓　秋思¶
上簾鈎開硯匣詩興在風栁磊磈&KR0489;懐臨鏡謾搔首看他¶
冉冉来鴻匆匆歸燕時不再且湏傾酒¶
釣鰲手無柰萬里&KR0196;波空舟竟何有未卜行蔵心事㡬凭¶
牖最宜野月穿窓山雲擁户箇中樂有人知否¶
　　蝶戀花(正月十一日)¶
楊柳池䑓春信早簾捲東風猶帶餘寒峭暖透&KR0054;山紅霧¶
曉洞簫扶起歌聲杳　&KR0004;試花冠金鳳小鬂&KR0333;&KR0107;横長怯¶
<pb:KR4d0460_SBCK_004-20a>¶
傍人&KR0015;銀燭未殘樽未倒雞聲漏水頻催暁¶
